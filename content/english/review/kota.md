---
title: "কোটা ফ্যাক্টরি সিজন ২"
date: 2020-05-12T12:14:34+06:00
image: "images/review/kota.jpeg"
tags: ["review","ott"]
description: "This is meta description."
draft: false
---


ওয়েব সিরিজগুলো মোটাদাগে দুই রকমের। একটা কাহিনী শেষ না করা টাইপ। আর দ্বিতীয়টা কাহিনীটা শেষ করা টাইপ। দ্বিতীয় রকমের কাহিনীগুলো আবার দূর ধরণের পরিণতি হচ্ছে। প্রথমটা হচ্ছে, আলোচনা, সমালোচনা হচ্ছে এবং সেখানেই সিরিজ এবং কাহিনীর সমাপ্তি ঘটছে। আর দ্বিতীয় পরিণতি হচ্ছে, দর্শকের প্রত্যাশার চাপে দ্বিতীয় সিজন শুরু করা। কোটা ফ্যাক্টরি হচ্ছে এই দ্বিতীয় ঘরানার ওয়েব সিরিজ। সিরিজ ওয়ান দারুণ রকমের সফল হওয়ায়, প্রডিউসার এবং ডিরেক্টরের ওপর চাপ ছিল সিজন টু আনবার। সেটাই ঘটেছে। মাচ অ্যান্টিসিপেটেড এই সিজন টু সম্প্রতি এসেছে ওটিটি প্ল্যাটফর্ম নেটফ্লিক্সে। 

কাহিনীর প্লট, সিজন ওয়ানের মতোই, ইঞ্জিনিয়ারিং কোচিং। দেশের মেধাবী সব ছাত্ররা আসে কোটাতে। উদ্দেশ্য নামি দামি কোচিং সেন্টারে কোচিং নেয়া। কেমন হয় তাঁদের জীবন, কি কি সমস্যা ফেস করতে হয় তাঁদের, কি হয় তাঁদের পরিণাম, ব্যর্থদের কি পরিণতি হয় এসব নিয়েই এগিয়ে গেছে কোটা ফ্যাক্টরির গল্প।

প্রথম পর্ব দারুণ ভাবে সফল হয়েছিল। তরুণ এসব ছাত্রছাত্রীদের জীবনের কষ্ট, হতাশা, উত্তেজনা, খুনসুটি এসবের এতো দুর্দান্ত উপস্থাপনা ছিল যে, সিরিজটা সবার মন জয় করে ফেলে। যদিও আপাত একটা সমাপ্তি দেখানো হয়, তবে বেশ কিছু স্কোপ রাখা হয়। মূল প্রোটাগনিস্ট তার পছন্দের কোচিং সেন্টারে যোগ দেয়ার সুযোগ পায়। পুরনো কোচিং সেন্টারে থেকে যায় পুরনো বন্ধুরা। 

নতুন কাহিনী শুরু হয় নতুন কোচিং সেন্টারে ক্লাসে যাওয়া থেকে। এখানে এসে পায় নতুন বন্ধু। বাবা মা কে দেখা যায়  পুরনো রূপে। সেই পুরনো দুশ্চিন্তা, সে পুরনো উপদেশ। এর কিছু পরে একে একে পুরনো বুন্ধুদের সাথে দেখা, অসমাপ্ত রোমান্সও ফিরে আসে। নতুন এক শুরুর ইঙ্গিত দেয়। কিন্তু একটা দুটো এপিসোড শেষ হতেই বোঝা যায়, এবারের সিরিজে নতুন কিছু নেই। জিতু স্যারের অভাব, মহেশ্বরী কলেজের অ্যারোগেন্স আর বন্ধুদের রিইউনিয়ন এসবের সাথে সাথে এগিয়ে যায় মূল প্রোটাগনিস্টের প্রেমও।

তো, কেমন লাগল সিজন টু? উত্তর হচ্ছে, আশাহত। প্রথম পর্বে যে নতুনত্ব ছিল, এবার সেটার অভাব খুব বেশি কয়রে ফিল হয়েছে। মনে হচ্ছিল জানা গল্প দেখছি। প্রথম সিজনের প্রায় কপি লেগেছে দ্বিতীয় সিজন। সেই ক্লাস বুঝতে না পারা, সেই বয়ঃসন্ধিকালের সমস্যা, সেই ফ্যামিলির অভাব। হোস্টেলের খাওয়া দাওয়া নিয়ে সমস্যা কিংবা রক্ত পরীক্ষার ব্যাপারগুলো কেমন আরোপিত লেগেছে। মনে হয়েছে কাহিনী পাচ্ছে না বলে এসবের আমদানি হয়েছে। জিতু স্যারের অ্যাজ ইউজুয়াল উপদেশও সিজন ওয়ানের কপি পেস্ট লেগেছে। আর সিজন টু শেষ করে যেটা মনে হয়েছে, তা হচ্ছে, সিজন থ্রির কাহিনী রেডি। কিন্তু দুম করে সেখানে যাওয়া যাচ্ছে না। কিছুটা ভূমিকা দরকার। সিজন টু হচ্ছে সেই ভূমিকা। টিভিএফ থেকে নেটফ্লিক্সে আসায় বিশাল এক বাজেট পেয়েছে কোটাফ্যাক্টরি। সেটা ফিলও করিয়েছে। তবে কাহিনীর অভাব যে টাকা ঢেলে পূরণ করা যায় না, তার বেশ দগদগে উদাহরণ হয়য়ে থাকবে কোটা ফ্যাক্টরির সিজন টু।